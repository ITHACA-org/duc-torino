---
layout: post
title: "AVVISO PUBBLICO"
description: "Contributi Alle Imprese Per La Realizzazione Del Nuovo Look Espositivo Del Settore Ortofrutta Mercato Porta Palazzo"
date: 14-03-2023
feature_image: assets/img/news_portapalazzo.jpg
tags: [Mercati, Bando]
pdf: [Avviso Pubblico banchi Porta Palazzo.pdf]
allegati: [Allegato 1 - misure banco mercato, Allegato 2 - Conferma Istanza]
---


**1. FINALITA**

L’intervento è finalizzato a supportare, mediante l’erogazione di un contributo economico a fondo 
perduto, le imprese in possesso di autorizzazione al commercio su area pubblica con 
concessione di posteggio presso il mercato di Porta Palazzo in Torino, settore ortofrutta, 
interessate a rivedere le proprie modalità espositive. Infatti, grazie al contributo, dette imprese 
potranno sostituire le proprie attrezzature di vendita in legno e ferro con altre realizzate con 
materiali molto più leggeri, che consentano azioni di montaggio, smontaggio e rimessaggio degli
stessi molto più veloci e agevoli rispetto alle modalità attuali. 

**2. SOGGETTI BENEFICIARI**

I soggetti beneficiari di tale intervento sono le imprese in possesso di autorizzazione al 
commercio su area pubblica con concessione di posteggio rinnovata fino al 31/12/2032 presso il 
mercato di Porta Palazzo in Torino, settore ortofrutta, che risultino iscritte ai registri camerali 
quale impresa attiva per l’attività di commercio su area pubblica. 

**3. INTERVENTO AMMISSIBILE**

L’intervento ammissibile ha per oggetto l’acquisto di nuova attrezzatura per esposizione/vendita 
merci con le seguenti caratteristiche: 
• dimensioni compatibili con la larghezza e profondità del posteggio in concessione come 
da Allegato1 - misure banco ortofrutta; 
• struttura prevalentemente in alluminio o altra lega metallica leggera dotata di copertura 
con tettuccio tipo “Canadese” in tessuto ignifugo e impermeabile di colore verde, oppure 
rosso, oppure a righe bianco verde o bianco rosso. Le dimensioni della copertura devono 
rispettare le indicazioni del Regolamento comunale n. 305 art.35 comma 2: “Le tende o le 
altre strutture di copertura del banco di vendita dovranno essere collocate ad un'altezza 
dal suolo non inferiore a metri 2,20 e non potranno sporgere oltre 1 metro dall'area 
delimitante il posteggio assegnato, sempre che ciò non rechi nocumento alla sicurezza 
pubblica o alla circolazione, né ostacoli le tende degli operatori attigui, nel qual caso 
ognuno degli interessati potrà occupare in uguale misura l'area disponibile.”.
Non è ammissibile l’acquisto di beni usati.
Non è ammissibile l’acquisizione tramite noleggio a breve o lungo termine e comunque qualsiasi 
titolo giuridico diverso dal passaggio di proprietà. 
Qualora la copertura dell’attrezzatura di vendita non sia realizzata con tettuccio tipo “Canadese” 
ma mediante l’abbinamento di ombrelloni, sarà ammesso al contributo solo il costo 
dell’attrezzatura di vendita e non saranno riconosciute le spese di acquisto di detti ombrelloni. 
E’ considerata valida la data di acquisto, rilevabile dalla fattura, a partire dal 1 gennaio 2019 e 
sino al 15 novembre 2023. 
Ciascuna impresa può presentare più domande di contributo, purché in numero non superiore 
alla somma delle concessioni di posteggio possedute nel giorno di massima presenza. Qualora il 
budget complessivo non fosse sufficiente all’assegnazione di tutti i contributi richiesti, dovrà 
essere data comunque priorità alla copertura di almeno una richiesta per impresa. 
Al fine di ottenere il contributo richiesto, ciascuno dei 73 operatori che hanno già presentato 
istanza dovranno confermare la medesima con una comunicazione formale entro la scadenza 
del presente avviso. 
In ogni caso, per l’ottenimento del contributo, l’attrezzatura acquistata deve rispondere ai 
parametri previsti dal presente avviso. 

**4. ENTITA’ E AMMISSIBILITA’ DELL’AGEVOLAZIONE**

Entità e condizioni di ammissibilità del contributo: 
Il contributo a fondo perduto sarà riconosciuto nella misura pari all’80% del costo sostenuto 
per l’acquisto del banco espositivo per un contributo massimo di Euro 2.000,00 IVA 
esclusa, fino a esaurimento delle risorse disponibili e previa presentazione della fattura 
quietanziata dell’acconto versato in capo all’operatore; inoltre, come già sopra indicato, qualora il 
budget complessivo non fosse sufficiente all’assegnazione di tutti i contributi richiesti, dovrà 
essere data comunque priorità alla copertura di almeno una richiesta per impresa; 
• alle imprese che avessero rivisto la propria forma espositiva a far data dal 1 gennaio 2019, si 
potrà riconoscere, previa presentazione della fattura quietanziata in capo all’operatore, un 
contributo pari all’80% del costo sostenuto per l’acquisto del banco espositivo per un 
contributo massimo di Euro 2.000,00 IVA esclusa. 

**5. DOTAZIONE FINANZIARIA E SOGGETTO GESTORE**

La dotazione finanziaria destinata all’acquisto delle strutture espositive ammonta per gli anni 
2022 e 2023 complessivamente a € 200.000,00 ed è così suddivisa: 
• Euro 100.000,00 derivano da fondi allocati presso Finpiemonte S.p.a., residui dei 
programmi precedentemente finanziati attraverso la Legge Bersani (L. 266/97 art. 14) 
• Euro 100.000,00 si configurano quale quota di cofinanziamento all’iniziativa da parte della 
Camera di Commercio di Torino in virtù dell’Accordo di Cooperazione siglato fra la Città 
di Torino e la Camera di Commercio di Torino nel 2020 ai sensi dell’art. 15 L. 241/90, 
approvato con deliberazione della Giunta Comunale (n. mecc. 2020 1962/134 del 22 
settembre 2020) al fine di creare e di sviluppare iniziative comuni nell’elaborazione di 
programmi e politiche di sviluppo locale e di supporto all’imprenditorialità. 
Il soggetto gestore dell’ AVVISO PUBBLICO è il Comitato Progetto Porta Palazzo - The Gate che 
è tenuto a: 
- agire nel rispetto delle normative comunitarie, nazionali e regionali in materia di 
gestione amministrativa e finanziaria delle risorse assegnate dalla Città di Torino e nel 
rispetto della Convenzione in essere tra la Città e il Comitato Progetto Porta PalazzoThe Gate;
- effettuare l’attività di istruttoria e di controllo;
- comunicare immediatamente al Responsabile del procedimento comunale eventuali 
criticità;
- produrre adeguata informativa alle imprese della presente iniziativa;
- fornire ai beneficiari supporto per la predisposizione e rendicontazione delle domande 
di contributo.

**6. PRESENTAZIONE DELLE DOMANDE**

Le domande possono essere presentate a far data dalla pubblicazione del presente AVVISO 
PUBBLICO e fino al 15 giugno 2023. 
Le domande di contributo e le relative procedure, sulla base delle vigenti norme in materia di 
certificazione, trasparenza e di semplificazione amministrativa, dovranno essere inviate al 
seguente indirizzo PEC: 
amministrazione.gate@legalmail.it 
È necessario indicare un indirizzo PEC presso il quale l'impresa elegge domicilio ai fini della 
procedura relativa alla domanda di contributo. 
L’ordine di arrivo delle PEC farà fede sia ai fini del posizionamento in graduatoria sia in 
riferimento all’esaurimento delle risorse disponibili. 

**7. ISTRUTTORIA E VALUTAZIONE**

La verifica di ammissibilità formale delle domande è effettuata da una Commissione composta 
da: (i) Città di Torino, (ii) Camera di Commercio, (iii) Commissione di mercato di Porta Palazzo 
che verificherà: 
 - la sussistenza dei requisiti soggettivi e oggettivi di cui ai punti 2, 3, 4; 
 - il rispetto dei termini e della procedura di trasmissione della domanda. 
La funzione di segreteria viene effettuata dal Comitato Progetto Porta Palazzo - The Gate 

**8. RENDICONTAZIONE** 

Sono ammessi esclusivamente i pagamenti effettuati dal beneficiario ai fornitori tramite 
bonifico bancario o postale, ovvero con altri strumenti di pagamento idonei a consentire la piena 
tracciabilità delle operazioni. 
Non sono ammessi, pena la non ammissibilità totale della spesa e la conseguente decadenza 
del contributo: 
• i pagamenti, anche parziali, effettuati in contanti e/o tramite compensazione di qualsiasi 
genere tra il beneficiario ed il fornitore (ad esempio permuta con altri beni mobili, lavori, 
forniture, servizi, ecc.)
• qualsiasi forma di autofatturazione 
• gli ordini di pagamento non eseguiti. 
In ogni caso gli operatori ortofrutticoli, per poter ottenere l’erogazione del contributo, dovranno 
preventivamente aver versato, a titolo di acconto, la quota parte a loro carico del costo del 
manufatto oggetto di acquisto (importo che non potrà comunque essere inferiore al 20% del 
contributo) quale quota di compartecipazione e aver prodotto la fattura quietanzata dell’avvenuto 
versamento. 
A seguito di delegazione di pagamento da parte dei beneficiari a favore delle imprese produttrici 
dei banchi espositivi e a condizione del rispetto della tracciabilità dei flussi, la somma 
corrispondente al contributo assegnato potrà essere devoluta, dal Comitato, alle medesime 
imprese produttrici, previa acquisizione dagli operatori della fattura di acconto della quota loro 
spettante, quietanzata e pagata tramite bonifico bancario o postale, ovvero con altri strumenti di 
pagamento idonei a consentire la piena tracciabilità delle operazioni. 
MODALITA’ DI EROGAZIONE DEL CONTRIBUTO 
Entro 10 giorni dal ricevimento della documentazione da parte dell’istante, la Commissione 
provvede alla verifica di regolarità della documentazione medesima ed entro i successivi 10 
giorni il Comitato Progetto Porta Palazzo - The Gate provvede a versare il contributo ai 
beneficiari. 
La tempistica sopra indicata potrà subire variazioni nel mese di agosto. 

**9. OBBLIGHI, DECADENZA, REVOCA E DISPOSIZIONI FINALI** 

9.1 Obblighi dei soggetti beneficiari 
I soggetti beneficiari sono obbligati a: 
• ottemperare alle prescrizioni contenute nell’ AVVISO PUBBLICO e negli atti a questo 
conseguenti;
• assicurare la puntuale e completa realizzazione degli interventi in conformità alle 
richieste di contributo presentate entro i termini stabiliti dall’AVVISO PUBBLICO;
• assicurare la copertura finanziaria per la parte di spese non coperte dal contributo;
• fornire, nei tempi e nei modi previsti dall’ AVVISO PUBBLICO e dagli atti a questo 
conseguenti, la documentazione e le informazioni che saranno eventualmente 
richieste;
• conservare, per un periodo di 5 (cinque) anni a decorrere dalla data di erogazione 
del saldo del contributo, la documentazione amministrativa e contabile (compresa la 
documentazione originale di spesa) relativa all’intervento agevolato;
• il bene dovrà restare di proprietà del concessionario che ha ricevuto il contributo per 
almeno 3 (tre) anni.
9.2 Decadenze, revoche, rinunce dei soggetti beneficiari
Il contributo concesso in attuazione del presente AVVISO PUBBLICO è oggetto di decadenza
qualora: 
a. non vengano rispettati gli obblighi previsti dall’AVVISO PUBBLICO ovvero nel caso in 
cui l’investimento rendicontato non sia conforme all’investimento ammesso a 
contributo; 
b. sia riscontrato il venir meno dei requisiti di ammissibilità sulla base dei quali è stata 
approvata la domanda di contributo; 
c. sia accertato il rilascio di dichiarazioni ed informazioni non veritiere, sia relativamente 
al possesso dei requisiti previsti dall’AVVISO PUBBLICO in fase di realizzazione e di 
rendicontazione degli investimenti, sia in caso di mancato rispetto delle dichiarazioni 
“de minimis” (Regolamento UE n.1407/2013) e del regime in esenzione (regolamento 
europeo 651/2014); 
d. il beneficiario rinunci al contributo. 
Il contributo concesso, in attuazione del presente AVVISO PUBBLICO, è oggetto di revoca 
qualora il beneficiario abbia ceduto, alienato o distratto il bene ammesso a contributo prima 
che sia trascorso il periodo minimo di 3 anni indicato al punto 9.1 del presente dall’AVVISO 
PUBBLICO;
In caso di revoca del contributo già erogato, il soggetto beneficiario dovrà restituire la quota di 
contributo percepita, aumentata degli interessi legali calcolati a decorrere dalla data di 
erogazione e sino alla data di assunzione del provvedimento di revoca.
La restituzione avverrà con le modalità e i tempi indicati nel provvedimento di revoca e 
contestuale richiesta di restituzione del contributo. 
I soggetti beneficiari, qualora intendano rinunciare al contributo, devono inviare apposita 
comunicazione all’indirizzo PEC amministrazione.gate@legalmail.it indicando nell’oggetto 
della mail la seguente dicitura: “Nome Azienda - Rinuncia contributo AVVISO PUBBLICO
Contributo per _____________ .

**10 . Trattamento dati personali**

 Nel corso del procedimento relativo al presente AVVISO PUBBLICO i dati personali forniti 
al Comitato Progetto Porta Palazzo – The Gate, saranno trattati secondo quanto previsto dal 
 “Regolamento UE 2016/679 relativo alla protezione delle persone fisiche con riguardo al 
 trattamento dei dati personali, nonché alla libera circolazione di tali dati e che abroga la 
 direttiva 95/46/CE (regolamento Generale sulla Protezione dei dati, di seguito GDPR)”.
 Pertanto, ai sensi dell’art. 13 Reg. UE 2016/679: 
- i dati personali verranno raccolti e trattati nel rispetto dei principi di correttezza, liceità e 
 tutela della riservatezza, con modalità informatiche ed esclusivamente per finalità di 
 trattamento dei dati personali dichiarati nell’istanza e comunicati al Comitato Progetto 
 Porta Palazzo - The Gate; 
- l’acquisizione dei dati e il relativo trattamento sono obbligatori in relazione alle finalità 
 sopra descritte: ne consegue che l’eventuale rifiuto a fornirli determina l’inammissibilità al 
 contributo. 
 Sarà possibile esercitare i diritti previsti dagli articoli da 15 a 22 del Regolamento UE 
 679/2016, quali: 
- ottenere la conferma dell’esistenza o meno dei dati personali e la loro messa a disposizione 
in forma intellegibile; 
- avere conoscenza delle finalità su cui si basa il trattamento; 
- ottenere la cancellazione, la trasformazione in forma anonima, la limitazione o il blocco dei 
dati trattati in violazione di legge, nonché l’aggiornamento, la rettifica o, se vi è interesse, 
l’integrazione dei dati; 
- opporsi, per motivi legittimi, al trattamento stesso, rivolgendosi ai Titolari, ai Responsabili 
della protezione dati (DPO) o ai Responsabili del trattamento, tramite i contatti di cui sopra; 
- proporre reclamo all’Autorità di controllo competente. 

**11. PUBBLICAZIONE, INFORMAZIONI E CONTATTI**

Il presente AVVISO PUBBLICO è pubblicato sul sito della Città di Torino all’indirizzo 
www.comune.torino.it/commercio/category/bandi e sul sito del Comitato Progetto Porta Palazzo - 
The Gate all’indirizzo www.comune.torino.it/portapalazzo
Tutte le richieste di informazioni circa i contenuti dell’ AVVISO PUBBLICO dovranno essere 
inviate alla seguente mail: gate@etabeta.it