---
layout: post
title: "FONDAZIONE CONTRADA TORINO ONLUS"
description: "MANIFESTAZIONE DI INTERESSE PER LA PRESENTAZIONE E SELEZIONE DEI PROGETTI INTEGRATI D’AMBITO"
date: 13-12-2022
feature_image: assets/img/fond_contrada.jpg
tags: [Bando]
pdf: [BANDO MANIFESTAZIONE DI INTERESSE PIA.pdf]
---
**Premessa**

Con provvedimento del Dipartimento del Commercio la Città di Torino (delibera n 855 del 13/12/2022) ha
stabilito che la Fondazione Contrada Torino Onlus collabori con l'Amministrazione per “rendere concrete le 
scelte operative della Città in merito al Progetto Progetti Integrati d'Ambito, impegnando, nello specifico, la 
Fondazione a predisporre e pubblicare una manifestazione di interesse per l'acquisizione e la selezione di 
proposte progettuali da rappresentarsi nei Progetti Integrati d'Ambito per spazi pubblici compresi nel perimetro 
del Distretto del Commercio di Torino, di notevole rilievo e significato che vedano dialogare interessi pubblici e 
privati al fine di ottenere una riqualificazione condivisa dello spazio pubblico”. Con la convenzione tra la Città 
di Torino e la Fondazione Contrada Torino Onlus per la progettazione di Progetti Integrati d'Ambito nell'area 
del Distretto del Commercio della Città di Torino , ratificata con prot. n.00002206/2023 del 26.01.2023 dalla 
Città di Torino, e con prot. n.10 del 25-01-2023 dalla Fondazione, le parti si impegnano a raggiungere
l'obiettivo di favorire la progettazione dei P.I.A e la Città a trasferire alla Fondazione un sostegno specifico. Ai 
sensi delle indicazioni contenute nella delibera e nella convenzione citate e delle linee operative rappresentate 
nel Piano Strategico Triennale del Distretto del Commercio del Comune di Torino, approvato dalla Regione 
Piemonte protocollo 00008587 del 10-07-2022, la Fondazione Contrada Torino Onlus, con la pubblicazione
della presente Manifestazione di Interesse, definisce modalità e tempistiche per l'accoglimento, la selezione e 
l'acquisizione dei P.I.A come di seguito rappresentate. 

**Chi può partecipare alla presentazione**

Ai sensi dell'art 8 del regolamento 388 della Città di Torino possono presentare manifestazione d’interesse i 
seguenti soggetti: 
“...la Giunta Comunale ovvero le Circoscrizioni, sentite le Associazioni di Via dei Commercianti ed Artigiani, 
regolarmente iscritte nell'apposito Albo ove esistenti, nonché le Associazioni di categoria maggiormente 
rappresentative”.

**Quali sono gli spazi urbani in cui sviluppare la progettazione del P.I.A?**

Gli spazi urbani in cui sviluppare la progettazione dei P.I.A devono essere ricompresi all'interno del perimetro 
del D.U.C di Torino come rappresentato nella mappa allegata alla presente manifestazione di interesse di cui 
è parte integrante. 

**Quali caratteristiche deve avere un Progetto Integrato d'Ambito** 

Il P.I.A deve favorire una corretta relazione tra suolo pubblico e suo utilizzo privato relativamente 
all'occupazione dello stesso in modo temporaneo con dehors di tipologie consentite ai sensi del Regolamento 
388 tempo per tempo vigente e dell'allegato A. Coerentemente con la ricerca di una corretta relazione tra i 
vari usi in essere ed in progetto, il P.I.A deve comprendere ipotesi di massima di definizione formale delle 
piazze, dei giardini, delle vie dove la presenza degli arredi commerciali, insieme con le quinte architettoniche, 
la viabilità, l'illuminazione pubblica, la pubblicità e tutto l'arredo urbano pubblico e privato, possa convivere in 
modo armonioso e condiviso.

**Quale deve essere la dotazione di un Progetto Integrato d'Ambito**

In risposta alla Manifestazione di Interesse, la presentazione del P.I.A dovrà contenere una dotazione minima 
di standard di qualità. Di seguito una elencazione delle dotazioni minime e delle loro funzioni: 
− Il progetto integrato d'ambito dovrà essere necessariamente corredato da: 
proposta di parcella del tecnico incaricato della progettazione; 
adesioni sottoscritte dai soggetti interessati alla presentazione del P.I.A; 
− al fine di ottenere una fotografia aggiornata del tessuto commerciale esistente è inoltre necessario 
presentare un censimento di tutti gli esercizi esistenti al momento della richiesta, con specificazione 
del settore merceologico. Sarà necessario fornire anche un dato relativo ai locali dismessi ed alla loro 
consistenza nel contesto dello spazio analizzato dal progetto. Tale censimento dovrà trovare, nelle 
forme più opportune e a libera scelta del tecnico incaricato, una sua restituzione grafica e-o fotografica 
nella quale dovranno anche essere rappresentati, esclusivamente per gli esercizi per i quali è prevista 
la richiesta del suolo pubblico, gli elementi fisici esterni quali vetrine, insegne, tende, luci, bacheche, 
leggii, lavagne, tavolini, sedie, ombrelloni etc. che li contraddistinguono; 
− Il P.I.A dovrà essere rappresentato nelle scale più opportune nello stato di fatto ed in quello di 
progetto con planimetrie, prospetti, sezioni, e ,a discrezione del progettista,render, modelli, video o 
altro avendo cura di evidenziare e distinguere gli interventi dedicati all'attività di somministrazione 
rispetto a quelli ipotizzati per una proposta di massima di valorizzazione dello spazio pubblico. In 
particolare, potranno essere suggerite linee operative di valorizzazione dello spazio pubblico anche 
con interventi congiunti e condivisi privati e pubblici.

Oltre a queste dotazioni standard di minima si elencano di seguito alcuni indirizzi metodologici utili a rafforzare 
due aspetti: la condivisione del P.I.A con tutti i soggetti interessati alla valorizzazione dello spazio pubblico, la 
coerenza del P.I.A con il tessuto urbano interessato dallo stesso:
− Le proposte di massima sulla valorizzazione dello spazio urbano saranno maggiormente apprezzate 
qualora siano state preliminarmente condivise con le proprietà, i residenti e le eventuali realtà 
associative territoriali insistenti negli spazi oggetto di progettazione. A titolo esemplificativo non
esaustivo: impegni circa sottoscrizione di patti per manutenzione arredi verdi tra vari soggetti privati e 
pubblici; per utilizzo di cortili nel caso di manifestazioni di via e di piazza o per attività di interesse 
culturale e sociale; per allestimenti verdi su balconi, per autorizzazioni alla posa di elementi di 
comunicazione tra le facciate etc etc. ; 
− Considerate le caratteristiche storico ambientali delle aree comprese all'interno del perimetro del 
DUC, è obbligatorio che il P.I.A consideri, qualora presenti, i vincoli esistenti di natura urbanistica e 
architettonica e che considerasse e restituisse, anche in modo sintetico, le principali modificazioni e 
integrazioni di segno architettonico e ambientale sopraggiunte nello spazio urbano oggetto di P.I.A. 

**MODALITA' DI VALUTAZIONE E VALIDAZIONE** 

I P.I.A presentati nei termini previsti e che abbiano superato il controllo dei requisiti generali attraverso una 
pre-istruttoria formale, effettuata dalla Fondazione, sulla sussistenza della documentazione richiesta, saranno 
analizzati da un'apposita Commissione tecnica di valutazione e di validazione delle istanze, che sarà istituita 
dalla Città di Torino come descritto all'art 6 della Convenzione citata in premessa. Nell’ambito del soccorso 
istruttorio, la Fondazione in fase di pre-istruttoria, d'accordo con gli uffici comunali competenti, potrà richiedere 
ai proponenti delle integrazioni formali di documentazione, qualora fossero necessarie per completare la preistruttoria e la successiva selezione. La Commissione tecnica predisporrà un regolamento di funzionamento 
interno ed opererà sulla base dei criteri di seguito elencati applicando le percentuali numeriche loro afferenti. 
La pre-istruttoria e selezione dei P.I.A da parte della Commissione non costituisce automaticamente deroga 
alle procedure autorizzative necessarie per attivare gli usi richiesti.

**CRITERI DI VALUTAZIONE** 

I criteri sotto riportati e le indicazioni numeriche parziali devono intendersi come strumento funzionale alla 
selezione dei P.I.A tenendo conto che la percentuale minima deve corrispondere ad una quota del 60% per 
ogni criterio

**CRITERI PUNTEGGIO MASSIMO PUNTEGGIO MINIMO**

Restituzione dello stato di fatto e analisi del contesto 10 6
Presentazione di lettere di adesione e partecipazione al 
Progetto da parte di soggetti pubblici e privati 
relativamente al loro coinvolgimento nella condivisione 
degli interventi progettati 
20 12
Qualità architettonica ed ambientale delle proposte di 
valorizzazione dello spazio pubblico 
40 24
Fattibilità tecnica delle proposte di valorizzazione dello 
spazio pubblico 
30 18
Totale 100 60

**TERMINI DI PRESENTAZIONE DEI P.I.A**

Le istanze contenenti le proposte di P.I.A., sottoscritte dal legale rappresentante del soggetto proponente, 
devono essere presentate, a far data dalla pubblicazione della presente manifestazione di interesse, entro il 
31 maggio 2023. Le istanze, unitamente alle proposte di P.I.A., dovranno essere inviate esclusivamente al 
seguente indirizzo: 

[contrada.onlus@pec.it](contrada.onlus@pec.it)

Le stesse saranno protocollate in ordine di arrivo e verificate, secondo tale ordine. Scaduto il termine previsto 
dal presente avviso, la Commissione effettuerà la verifica in merito alla sussistenza dei requisiti formali 
procedendo, ove ne ricorrano i presupposti, alla richiesta di integrazioni. Entro 10 gg. dal termine stabilito dalla 
Commissione tecnica di valutazione per la consegna delle integrazioni formali richieste, il P.I.A sarà dalla 
stessa esaminato secondo un calendario da definire in base alla quantità di istanze presentate. La 
Commissione potrà richiedere chiarimenti rispetto al progetto presentato: in tal caso i termini si ritengono 
interrotti fino al termine stabilito per la trasmissione delle delucidazioni richieste che dovrà essere effettuata 
tramite pec allo stesso indirizzo utilizzato per l’invio della proposta progettuale. 

**MODALITA' DI ACQUISIZIONE DEI P.I.A.**

Atteso che i P.I.A, in quanto proposte di riqualificazione dello spazio pubblico, possono rappresentare una 
importante sperimentazione di processi partecipativi tra Pubblico e Privato, la Città di Torino ha deliberato il 
trasferimento per il 2023 alla Fondazione di un fondo di euro 62.000,00 (sessantaduemilavirgolazero) a
disposizione quale contributo alla progettazione dei P.I.A selezionati. 
Il contributo sarà definito attraverso questi parametri: 
− percentuale massima dell'80% del compenso oltre a spese ed oneri accessori di cui alla proposta per 
un importo massimo di € 12.000,00; 
− La proposta di parcella del progettista dovrà essere formulata in base alle raccomandazioni degli 
ordini professionali di appartenenza; 
− Il contributo sarà riconosciuto all'associazione che ha presentato il P.I.A selezionato tramite bonifico 
bancario, con pagamento a 30 giorni dalla presentazione della fattura elettronica alle coordinate che 
saranno indicate dalla Fondazione alle associazioni di categoria referenti dei P.I.A selezionati.


ERRATA CORRIGE 16-03-2023 

Pag 3 

Tale censimento dovrà trovare, nelle forme più opportune e a libera scelta del tecnico incaricato, una sua 
restituzione grafica 
diventa 
Tale censimento dovrà trovare, nelle forme più opportune e a libera scelta del tecnico incaricato, una sua 
restituzione grafica e-o fotografica 

Pag 3 

Il Piano dovrà essere rappresentato, a discrezione del progettista, nelle scale più opportune nello stato di fatto 
ed in quello di progetto con planimetrie, prospetti, sezioni, e,render, modelli, video o altro 
diventa 
Il P.I.A. dovrà essere rappresentato nelle scale più opportune nello stato di fatto ed in quello di progetto con 
planimetrie, prospetti, sezioni, e a discrezione del progettista,render, modelli, video o altro 

pag. 3 

Considerate le caratteristiche storico ambientali delle aree comprese all'interno del perimetro del DUC, 
sarebbe obbligatorio che il piano consideri, qualora presenti, i vincoli esistenti di natura urbanistica e 
architettonica 
diventa 
Considerate le caratteristiche storico ambientali delle aree comprese all'interno del perimetro del DUC, è 
obbligatorio che il P.I.A. evidenzi, qualora presenti, i vincoli esistenti di natura urbanistica e architettonica 

pag 5 

percentuale massima dell'80% del compenso oltre a spese ed oneri accessori di cui alla proposta di parcella 
per un importo massimo di € 12.000,00; 
diventa 
percentuale massima dell'80% del compenso oltre a spese ed oneri accessori di cui alla proposta economica 
per un importo massimo di € 12.000,00; 
La proposta di parcella dovrà essere formulata in base alle raccomandazioni degli ordini professionali di 
appartenenza; 
diventa
La proposta di parcella del progettista dovrà essere formulata in base alle raccomandazioni degli ordini professionali di 
appartenenza
